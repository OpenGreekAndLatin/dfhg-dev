<?xml version="1.0" encoding="UTF-8"?>
<?xml-stylesheet type="text/css" href="../../xslt/muller-xslt.xsl"?>
<?xml-model href="http://www.stoa.org/epidoc/schema/latest/tei-epidoc.rng" schematypens="http://relaxng.org/ns/structure/1.0"?>

<TEI xmlns="http://www.tei-c.org/ns/1.0" xml:id="dfhg1phylarch_la">

    <teiHeader>
        <fileDesc>
            
            <titleStmt>
                <title>Fragmenta Historicorum Graecorum</title>
                <editor>Karl Müller</editor>
                <sponsor>University of Leipzig</sponsor>
                <funder>The European Social Fund (ESF) - Sächsische AufbauBank</funder>
                <respStmt>
                    <persName xml:id="MB">Monica Berti</persName>
                    <resp>Editor in chief</resp>
                </respStmt>
                <respStmt>
                    <persName xml:id="GC">Gregory Crane</persName>
                    <resp>Associate editor</resp>
                </respStmt>
                <respStmt>
                    <persName xml:id="GF">Greta Franzini</persName>
                    <resp>Editorial assistant</resp>
                </respStmt>
                <respStmt>
                    <persName xml:id="SS">Simona Stoyanova</persName>
                    <resp>Editorial assistant</resp>
                </respStmt>
                <respStmt>
                    <persName xml:id="UK">Uta Koschmieder</persName>
                    <resp>Student assistant</resp>
                </respStmt>
                <respStmt>
                    <persName xml:id="KS">Kevin Strassburger</persName>
                    <resp>Student assistant</resp>
                </respStmt>
                <respStmt>
                    <persName xml:id="TY">Tariq Yousef</persName>
                    <resp>Student assistant</resp>
                </respStmt>
            </titleStmt>
            
            <publicationStmt>
                <authority/>
                <idno type="filename">dfhg1phylarch_la.xml</idno>
                <availability>
                    <licence target="https://creativecommons.org/licenses/by-sa/4.0/">Available
                        under a Creative Commons Attribution-ShareAlike International 4.0
                        License</licence>
                </availability>
                <date>2015</date>
                <publisher>University of Leipzig</publisher>
                <pubPlace>Germany</pubPlace>
            </publicationStmt>
            
            <sourceDesc>
                <listBibl xml:lang="la">
                    <biblStruct>
                        <monogr>
                            <title>Fragmenta Historicorum Graecorum</title>
                            <editor>
                                <persName>
                                    <name xml:lang="la">Carolus Müller</name>
                                    <addName xml:lang="de">Karl Müller</addName>
                                </persName>
                            </editor>
                            <author ref="http://catalog.perseus.org/catalog/urn:cite:perseus:author.1124"
                                >Phylarchus</author>
                            <imprint>
                                <publisher>Ambroise-Firmin Didot</publisher>
                                <pubPlace>Paris, France</pubPlace>
                                <date>1841</date>
                            </imprint>
                            <biblScope unit="volume">1</biblScope>
                        </monogr>
                        <ref target="https://archive.org/details/fragmentahistori01mueluoft"
                            >Internet Archive</ref>
                    </biblStruct>
                </listBibl>
            </sourceDesc>
            
        </fileDesc>
        
        <encodingDesc>
            <classDecl>
                <taxonomy>
                    <category>
                        <catDesc>Citation sigla</catDesc>
                        <category xml:id="dubia">
                            <catDesc>Parentheses around the number of a fragment, e. g. (1), mean
                                Müller's uncertainty (dubia) about the attribution of a fragment to
                                a certain author.</catDesc>
                        </category>
                        <category xml:id="incerta">
                            <catDesc>Square brackets around the number of a fragment, e. g. [1],
                                mean Muller suggests an attribution of a fragment to a certain
                                author.</catDesc>
                        </category>
                        <category xml:id="anonyma">
                            <catDesc>A question mark after the number of the fragmemt, e. g. 1?,
                                means that the name of the fragmentary author is not mentioned by
                                the source text.</catDesc>
                        </category>
                    </category>
                </taxonomy>
            </classDecl>
            <p>The following text is encoded in accordance with EpiDoc standards and with the
                CTS/CITE Architecture.</p>
        </encodingDesc>
        
        <profileDesc>
            <langUsage>
                <language ident="la">Latin</language>
                <language ident="grc">Greek</language>
            </langUsage>
        </profileDesc>
        
        <revisionDesc>
            <change who="#TY" when="2015-02-04">Automatically created the XML file</change>
            <change who="#MB" when="2015-02-07">Proofread and updated</change>
        </revisionDesc>
        
    </teiHeader>

    <text>
        <body>
            <div type="translation" subtype="volume" n="1" xml:lang="la">
                
                <head xml:lang="la">
                    <title
                        ref="http://catalog.perseus.org/catalog/urn:cts:greekLit:tlg1609.tlg002.opp-lat1"
                        xml:lang="la">PHYLARCHI FRAGMENTA</title>
                </head>
                
                <pb n="334"/>
                
                <div type="textpart" subtype="work" n="1">
                    <ab><title xml:lang="la">HISTORI&#198;.</title></ab>
                    <div type="textpart" subtype="book" n="3">
                        <ab><title xml:lang="la">LIBER III.</title></ab>
                
<p n="1" >Scio etiam qu&#230; Phylarchus narrat de ingentibus piscibus,
simulque cum his missis recentibus ficis: missa
scilicet h&#230;c dona esse a Patroclo, Ptolem&#230;i duce copiarum,
ad Antigonum regem, quibus animi sui sensum subobscure
significaret, quemadmodum Scylh&#230; ad Darium
terram ipsorum invadentem. Miserant enim hi, ut ait Herodotus,
avem et sagittam et ranam. At Patroclus, ut
tertio libro Historiarum Phylarchus narrat, missis pr&#230;dictis
ficis piscibusque. Compotabat autem tum forte Antigonus
cum amicis: qui quum omnes de doni significatione
ambigerent, ridens Antigonus, nosse se, ait, munus
ilhid quid sibi vellet. Hoc enim dicit (inquit) Patroclus,
aut maris imperium nobis esse obtinendum, aut rodendas
ticus.</p>

<p n="2" >Phylarchus tertio libro scribit: «Ariamnem Gallum,
quum esset opulentissimus, edixisse, se Gallos omnes
per integrum annumepulis excepturum; idque pr&#230;stitisse,
tali inita ratione. Diversis regionis tractibus opportunissimas
vias mansionibus divisit; in quibus ex palis, arundinibus
et viminibus tabernacula erexit, capientia quodque
viros quadringenos, atque etiam amplius, ut saflicerent
loca ad capiendam multitudinem ex oppidis et agris
confluxuram. Ibi ingentia ahena disposuit omni genere
carnium repleta, qu&#230; superiori anno, priusquam exhibiturus
convivium esset, per fabros ex aliis oppidis arcessitos
conficienda curaverat. C&#230;sam autem quotidie esse
magnam victimarum multitudinem, taurorum, suum,
ovium, aliarumque pecudum; doliaque parata fuisse vini,
et farin&#230; subact&#230; magnam copiam. Ac non modo, inquit,<pb n="335"/>
Gallorum quicumque ex agris et oppidis aderant, fruebantur
his qu&#230; parata erant: sed ne peregrini quidem, qui
accedebant, ab adstantibus pueris dimittebatur, quin
suam etiam partem accepissent.»</p>                       

<p n="3" >Phylarchus in tertio libro Historiarum scribit, ante
Jovis aram accumbentem Milonem comedisse taurum,
eaque caussa Dorieum poetam hosce in illum versus fecisse:
Talis erat Milo, quum a terra tolleret molem,
quadrimam juvencam, Jovis in solennibus epuis;
humerisque pecus ingens, tamquam novellum agnum,
gestavit leviter totam per panegyrin.
Et stupor quidem tenuit cunctos. Sed multo etiam majus
ante Pis&#230;um, hospes, altare. [patravit miraculum,
Quem enim in pompa gestaverat bovem indomitum, hunc
concisum totum solus comedit. [in frusta</p>
                    </div>
                    
                    <div type="textpart" subtype="book" n="4">
                        <ab><title xml:lang="la">LIBER IV.</title></ab>

<p n="4" >Etiam Phglarchus, in quarto libro, scribit, vidisse
nonnullos multis in locis pluisse piscibus, s&#230;pe etiam
tritico: quin et in ranis idem accidisse.</p>

<p n="5" >Memini Ætolorum pr&#230;torem Syagrum, cujus mentionem
Phylarchus fecit quarto libro Historiarum.</p>
                    </div>
                    
                    <div type="textpart" subtype="book" n="6">
                        <ab><title xml:lang="la">LIBER VI.</title></ab>

<p n="6" >Risuum jocorumque amicus fuit Demetrius quoque
Poliorceta, ut Phylachus ait sexto libro Historiarum.
Cujus etiam dictum fertur hujusmodi: Lysimachi aulam
a comica scena nil diferre: nam ex ae non progredi
nisi disyllabos (Bithyn nempe irridens, et Parin, qui
plurimum apud Lysimachum nalebant, et alios nonnullos
ex ejus amicis): a se vero egredi Peycestas, et Menelaos,
item Oxgthemidas. Quibus auditis, Lysimachus: Atqui
ego, inquit, meretricem numquam vidi e tragica scena
prodeuntem: Lamiam dicens tibicinam. Quod dictum
quum rursus Demetrio esset relatum, regessit ille: At qu&#339;
apud me est meretrix, ea honestius vivit quam illius
Penelope.</p>

<p n="7">Phylarchus sexto libro Historiarum scribit, Antiochum
regem vini studiosum fuisse, inebriari solitum, ac dein
diutius somno sese dedere, tum tum rursus sub vesperam ex-<pb n="336" />
pergefactum denuo potare. Res quidem imperii raro admodum
sobrius tractavit, ut plurimum vero ebrius. Quare
circa eum semper versabantur qui regnum administrabant
Aristus et Themison, fratres, genere Cyprii, ambo
amasii regis.</p>

<p n="8">Phylarchus in sexto libro Historiarum, Nicesiam, ait,
Alexandri assentatorem, quum regem videret a medicamento
quod sumserat torminibus cruciari: Orex! inquit,
nos quid faciemus, quum et vos dii talia patiamini?
Et Alexandrum, &#230;gre oculos tollentem, dixisse: Quales
dii? vereor, ne diis invisi.</p>
                        
<p n="9">Phylarchus in sexto libro Historiarum, Cydonia mala,
ait, sua fragrantia etiam vim letiferorum venenorum obtundere.
Sane quidem Phariacum venenum, inquit, cist&#230;
injectum adhuc olenti Cydonia mala, qu&#230; in ea asservata
fuerant, frustraneum fuisse, et vim sibi propriam amisisse:
itaque mixtum et in potum exhibitum iis quibus tales
insidi&#230; parat&#230; fuissent, nihil nox&#230; attulisse. Compertum
id autem deinde esse ex perquisitione ejus, qui venenum
vendiderat; qui cognovit, caussam rei fuisse mala, qu&#230;
in eadem cista servata fuissent.</p>

<p n="10">Phylarchus, libro sexto, Byzantios ait, ita vinosos esse,
ut in cauponis habitent, suas &#230;des simul cum uxoribus
elocantes peregrinis; bellic&#230; tub&#230; sonum ne in somno
quidem exaudire sustinentes.</p>
<p>Memorandum in his Phylarchum, ad irridendum aliquem
ut imbellem, proverbialiter ita se expressisse:
eum ne in somnis quidem tubam bellicam audire sustinuisse.</p>

<p n="10a">Phylarchus sexto Historiarum libro scribit, Byzantios
ita Bithynorum dominos esse, ut Helotarum Laced&#230;monios.</p>

<p n="11" >Apud Galatas, ut scribit Phylarchus libro sexto, promiscue
mensis imponuntur panes multi confracti et ex ahenis
carnes: nemo autem horum quidquam gustat, priusquam
viderit regem aliquid eorum, qu&#230; apposita sunt,
tetigisse.</p>
                    </div>
                    
                    <div type="textpart" subtype="book" n="7">
                        <ab><title xml:lang="la">LIBER VII.</title></ab>

<p n="12" >Unum hoc de suo tum dixit Heph&#230;stio, Phylarchum
septimo Historiarum libro meminisse illius de vitice hi.<pb n="337" />
stori&#230;, sed nec Nic&#230;neti (Samii poet&#339;) nec Anacreontis
meminisse hunc scriptorem; quem etiam dissentire in nonnullis
ostendit ab his qu&#230; a Menodoto (Samio in libro
de Sami insul&#339; memorabilibus) tradita sunt.</p>

<p n="13" >Dicuntur Iberi aquam potare, ut Athen&#230;us tradit libro
secundo Dipnosophistarum his verbis: Phylarchus libro
septimo etiam Iberos ait omnes nonnisi aquam potare,
licet omnium mortalium ditissimi sint, quippe qui plurimum
argenti aurique possideant: eosdemque constanter
nonnisi semel quotidie cibum capere ait ob parsimoniam,
vestes autem gestare pretiosissimas.</p>
<p>Phylarchus ait, abstemium fuisse Theodorum Lariss&#230;um,
eum, qui offensum semper animum gessit adversus
Antigonum (Gonnatam?) regem. Narrat idem, Iberos
omnes nonnisi aquam potare, licet omnium mortalium
ditissimi sint: eosdemque constanter non nisi semel quotidie
cibum capere, ait, ob parsimoniam, vestes autem
gestare pretiosissimas.</p>

<p n="14" >Eurypylus, Neptuni filius, et Cel&#230;nûs, Atlantis fili&#230;,
rex Cyrenes. Phylarchus vero libro septimo eum vocat
Eurytum, ejusque fratrem Lycaonem esse scribit. Acesandrus
libro primo de Cyrene post eum ait in Libya regnasse
Cyrenen Hypsti filiam.</p>

<p n="15" >Acestor in libro de Cyrene narrat, Eurypylo in Libya
regnante, Cyrenen eo esse ab Apolline transvectam.
Quum autem leo terram vastaret, Eurypylum regnum ei
pro pr&#230;mio proposuisse, qul leonem interfecturus esset;
atque illam hunc occidisse regnumque accepisse. Liberos
ex ea natos esse Autuchum et Arist&#230;um. Phylarchus
vero eam ait cum pluribus in Libyam venisse: his ad venandum
missis et ipsam se adjunxisse, leoneque interfecto
regnum accepisse. Peperit ex Apolline duos filios,
Autuchum et Arist&#230;um. Autuchus quidem in Libya remansit,
Arist&#230;us vero Ceum pervenit.</p>
                    </div>
                    
                    <div type="textpart" subtype="book" n="8">
                        <ab><title xml:lang="la">LIBER VIII.</title></ab>

<p n="16">Phylarchus libro octavo Historiarum etiam ad sinum
Arabicum ait esse fontem aqu&#230;, qua si quis pedes perfuderit,
ei statim pudenda valde extumescere: eaque in
aliis nullo modo contrahi posse, in aliis magno dolore
multaque cura ad sanitatem reduci.</p>
                    </div>
                    
                    <div type="textpart" subtype="book" n="9">
                        <ab><title xml:lang="la">LIBER IX.</title></ab>

<p n="17">Ut (non est enim absurdum ut naturalibus et propriis<pb n="338"/>
                    rerum utamur exemplis) falsum sibi argumentum sumentes
                    historici, scienti&#230; nostr&#230; primum auctorem Æsculapium
                    dicunt fuisse fulmine percussum, figmento non
                    contenti, quod quidem varie transformant. Stesichorus
                    quidem dicit in Eriphyle, quod excitaverit aliquos ex iis
                    qui Thebis cecidissent; Polyanthus autem Cyren&#230;us in
                    libro De ortu Asclepiadarum, quoniam Pr&#339;ti filias
                    medicatus sit, ex ira Junonis furore percitas; Panyasis
                    autem, propterea quod suscitaverit cadaver Tyndari. Staphylus
                    vero in libro de Arcadibus, quod curaverit Hippolytum
                    fugientem ex Tr&#339;zene, ut de eo fama traditum est in
                    argumentis trag&#339;diarum. Phylarchus autem in nono, quod
                    filiis Phinei exc&#230;catis visum restituerit, gratificans eorum
                    matri Cleopair&#230; Erechthei fili&#230;. Telesarchus autem in
                    Argolico, quod aggressus sit suscitare Orionem.
                    Apollodorus dicit, Æsculapium fulmine percussum esse
                        quod in vitam revocaverit Hippolytum, Amelesagoras
                        vero, quod Glaucum, Panyasis, quod Tyndareum, Orphici
                        quod Hymen&#230;um, Stesichorus propter Lycurgum et Capaneum;
                        Pherecydes in Historia eum ait reviviscere fecisse
                        qui Delphis mortem obiissent; Phylarchus propter
                        Phinidas, Telesarchus propter Orionem. Polyarchus (vel
                        Polyanthes) Cyren&#230;us fulmine eum percussum esse
                        ait, quod Pr&#339;ti filias sanaverit.
                    Dicitur Æsculapius auro adductus in vitam revocasse
                        Hippolytum mortuum, vel, ut alii dicunt, Tyndareum
                        ut Orphici Hymen&#230;um, Stesichorus Capaneum et Lycurgum.
                        Alii (Æsculapium fulmine percussum esse) dicunt,
                        quod Pr&#339;tidas, alii quod Orionem, Phylarchus quod
                        Phinidas sanaverit, Pherecydes quod reviviscere fecerit
                        qui Delphis mortui essent.</p>  
                    </div>
                    
                    <div type="textpart" subtype="book" n="10">
                        <ab><title xml:lang="la">LIBER X.</title></ab>

<p n="18">Formosissima fuit etiam Pantica Cypria, quam Phylarchus
Historiarum libro decimo scribit, quum apud Olympiadem
versaretur, Alexandri matrem, in matrimonium
petitam esse a Monimo, Pythionis filio. Cui, quoniam
perditis moribus mulier erat, Olympias dixit: O miser,
oculis uxorem qu&#339;ris, non mente. Eam quoque, qu&#230;
Pisistratum ad tyrannidem reduxerit Minerv&#230; Servatricis
speciem habens, formosam fuisse dicit, qu&#230; deae adeo similis
fuerit forma.</p>

<p n="19">Phylarchus in decimo libro Historiarum ait, Thracum
illorum, qui Crobyzi vocantur, regem fuisse Isanthen,
qui omnes su&#230; &#230;tatis gentisque homines luxu antecelleret.</p>
<pb n="339"/>

<p n="20" >Erat etiam Demetrius Poliorcetes risus amans, ut tradit
Phylarchus decimo Historiarum libro.</p>
                    </div>
                    
                    <div type="textpart" subtype="book" n="11">
                        <ab><title xml:lang="la">LIBER XI.</title></ab>

<p n="21" >Tiara, capitis ornamentum. Hanc soli reges rectam
apud Persas ferebant; duces vero, inclinatam. Et Demaratus
Laced&#230;monius, qui cum Xerxe Athenas ivit, quum
ob rem feliciter gestam rex ipsi permisisset ut peteret
quidquid vellet; petiit, ut recta tiara Sardes ingredi sibi
liceret, ut Phylarchus libro undecimo tradit. Idem autem
esse dicunt et Citharin. Theophrastus vero in libro de Cypriorum
regno, Citharin diversam statuit.</p>

<p n="22" >Phylarchus undecimo libro Historiarum ait, docere
Æschylum, Curetas a luxuria nomen invenisse:
Et mollis cincinnus, veluti delicatis virginibus,
quare Curetem populum appellandum censuerunt.</p>
                    </div>
                    
                    <div type="textpart" subtype="book" n="12">
                        <ab><title xml:lang="la">LIBER XII.</title></ab>

<p n="23" >Danaen vero, Leontii Epicure&#230; filiam, qu&#230; et ipsa
meretriciam exercebat, Sophron habuit, Ephesi pr&#230;fectus:
cujus opera servatus ille est ex insidiis a Laodice
(Antiochi Dei uxore) structis, ipsa vero de rupe pr&#230;cipitata
est, ut scribit Phylarchus libro duodecimo, his
verbis: «Laodic&#230; consiliaria adsidebat Danae, cui maximam
omnium rerum suarum fidem illa habebat, Leontii
illius, qu&#230; cum Epicuro physico philosophi&#230; operam dederat,
filia, et Sophronis ante id tempus amasia. Qu&#230;
quum intellexisset, id agere Laodicen ut Sophronem
occideret, nutu Sophroni significavit insidias. Et ille, re
intellecta, simulans se Laodic&#230; adsentiri de ea re quam
ab se petiisset, biduum sibi ad deliberandum postulavit.
Quod quum illa ei concessisset, ipse noctu Ephesum aufugit.
Laodice ut id a Danae factum cognovit, de rupe
pr&#230;cipitem dejici mulierem jussit, nihil reputans pristinam
benevolentiam. Aiunt autem Danaen, quum imminens sibi
periculum intellexisset, interrogantem Laodicen ne responso
quidem esse dignatam; quumque ad pr&#230;cipitium
abduceretur, dixisse: Merito major pars hominum divinum
numen contemnit: quandoquidem ego, eo quod
illum servavi qui mihi olim loco mariti fuerat, hanc
a deo gratiam fero, Laodice vero, qu&#339; suum maritum
occidit, tanta fruitur dignitate.»</p>
<pb n="340"/>

<p n="24" >Apud Gr&#230;cos vero, qui Soli sacra faciunt, hi, ut Phylarchus
ait duodecimo Historiarum libro, mel libant,
nec vinum ad altaria afferunt; dicentes consentaneum
esse, ut continens cuncta et sua potentia conservans
deus, totumque mundum assidue obambulans, alienus
sit a temulentia.</p>

<p n="25" >Phylarchus libro duodecimo h&#230;c scribit: «C&#339;ranus
Milesius, quum piscatores, qui delphinum reti ceperant,
in eo esse videret ut in frusta illum conciderent, data
pecunia eis persuasit ut mari redderent liberumque dimitterent.
Post id tempus naufragium passus ad Myconum,
pereuntibus omnibus, unus a delphino servatus
est C&#339;ranus. Idem quum senex vita functus esset in patria,
et exsequi&#230; forte fortuna secundum mare Mileti
fierent, ingens delphinorum multitudo eo die in portu
conspiciebatur haud procul ab eis qui funus C&#339;rani prosequebantur,
quasi et ipsi funus sequerentur et justa
viro illi persolverent.»</p>

<p n="26" >Phylarchus libro duodecimo in vulgus edidit, aspides
ab Ægyptiis vehementer coli, easdemque ex eo cultu
prorsus mansuescere, et cicures fieri, alimentis condocefactas,
neque simul cum pueris infantibus viventes eis
quippiam nocere, et vero appellatas ex cavis prodire,
atque ad appellantem accedere; digitorum autem crepitu
vocantur. Ægyptii etiam hospitalitatis munera iis proponunt:
primum enim ut pransi sunt, statim temperatas
vino et melle farinas in mensam, in qua pransi
sunt, exponunt; postea crepitu digitorum eas, tanquam
convivas, ad prandium vocant: ill&#230; vero velut ad condictam
c&#339;nam invitat&#230;, ali&#230; aliunde prorepentes, accedunt
et mensam circumstant; ac reliqua omni spira
humi relicta, caput allevantes circumlambunt, sensimque
atque moderate farina explentur, eamque consumunt.
Quum autem Ægyptii de nocte habent necesse surgere,
ne ipsas in tenebris conculcent, iterum percussione digitorum
utuntur, eis, ut de via decedant, signum dantes;
ill&#230; sane sonitus discrimen, et cur fiat intelligentes,
confestim se subducunt, et in latibula abstruduntur;
itaque is qui de lecto surgit neque conculcat eas ingrediendo
neque ipse labitur.
Crocodilus s&#230;pe longissimus fit: sub Psammeticho
enim, rege Ægypti, crocodilum viginti quinque cubitorum
apparuisse dicit, sub Amaside viginti sex cubitorum
et palmorum quattuor.</p>
                    </div>
                    <pb n="341" />

                    <div type="textpart" subtype="book" n="13">
                        <ab><title xml:lang="la">LIBER XIII.</title></ab>

<p n="28" >Assentatores fuisse etiam illos Athenienses, qui Lemnum
insulam incoluere, Phylarchus scribit decimo
tertio Historiarum libro. Gratiam quippe relaturi posteris
Seleuci et Antiochi, quod ipsos Seleucus, quum sub duro
essent Lysimachi imperio, non solum liberasset, verum
etiam utrumque oppidum (Heph&#339;stiam et Myrinam) illis
reddidisset, Lemnum incolentes Athenienses non modo
Seleuco (tertio, Cerauno), verum etiam filio ejus Antiocho
(terlio, Magno) templa exstruxerunt: et poculum
in conviviis honoris caussa extra ordinem infundi solitum,
Seleuci Servatoris poculum appellant.</p>
                    </div>
                    
                    <div type="textpart" subtype="book" n="14">
                        <ab><title xml:lang="la">LIBER XIV.</title></ab>

<p n="29" >In quarto post decimum libro sic scribit Phylarchus:
«Passus est Demetrius, adulatores suos in conviviis
libantes Demetrium solum regem salutare; Ptolem&#230;um
vero, nonnisi classis pr&#230;fectum; Lysimachum, thesauri
custodem; Seleucum, elephantum pr&#230;fectum, (Agathoctem
Siciliensem, insul&#230; pr&#230;fectum). Qu&#230; res adeo
odium non vulgare ei contraxit.»</p>

<p n="30" >Idem Phylarchus etiam de Mysta narrat, libro decimo
quarto, his verbis: «Mysta Seleuci (Callinici, Antiocho
Deo nati) regis amasia fuit: qu&#230;, victo rege a Gallis
et fuga &#230;gre elapso, ipsa mutato regio cultu, et sumto
vilis serv&#230; vestitu, prehensa cum aliis captivis abducta
est; et haud secus ac propri&#230; ancill&#230; vendita, Rhodum
pervenit. Ibi quum aperuisset qu&#230;nam esset, magno studio
a Rhodiis ad Seleucum remissa est.»</p>

<p n="31" >Antiochi item equum pr&#230;tereo, qui, ut dominum
suum ulcisceretur, Gallo nomine Centoarati, qui Antiochum
in pugna interfecerat, necem intulit.</p>

<p n="32" >Phylarchus Atheniensis, aut Naucratita, ubi de Zela
(Nicomedis filio, Prusi&#339; patre) verba facit, Bithynorum
rege, qui, quum Galatarum duces ad hospitium vocasset,
insidiasque eis struxisset, ipse occubuit, sic loquitur, si
satis recte memoria teneo: «Propoma aliquod [id est
gustatio aliqua] ante c&#339;nam circumferebatur, quemadmodum
prius consuetum erat.»</p>
                    </div>
                    <pb n="342" />
                    
                    <div type="textpart" subtype="book" n="15">
                        <ab><title xml:lang="la">LIBER XV.</title></ab>

<p n="33"> <title>DE DAPHNE.</title> H&#230;c narratio* est apud Diodorum Elaitam in Elegiis et
Phylarchum libro quinto decimo [qui Daphnes meminisse
videtur in rebus Lysandri, quum hic, Mandroclidas et
Agesilaus Spartanis oraculorum a pecuni&#339; amore eos
dehortantium auctoritatem commendarent]-</p>
<p>De Daphne Amycl&#230; filia, traduntur h&#230;c: In urbem
omnino non ibat, neque cum reliquis virginibus versabatur
............ lynces venabatur interdum et in Laconia et in
reliquis Peloponnesi montibus, quam ob caussam gratissima
erat Dian&#230;, qu&#230; eam felicem in jaculando reddidit.
Ejus prope Eleam oberrantis amore captus est Leucippos
Œnomai filius; qui, quum aliam viam qua eam aggrederetur
non haberet, vestibus muliebribus indutus
puell&#230;que speciem exhibens cum ea venabatur. Erat autem
ipsi gratus adeo ut eum nunquam dimitteret, cujus
amplexu delectaretur cuique astricta esset omni hora.
Apollo vero qui et ipse puell&#230; desiderio ardebat, iratus
erat et invidebat Leucippo, quod cum illa versaretur, et
impulit eam ut ad fontem cum reliquis puellis accederet
ad lavandum. Quo quum pervenissent, vestibusque se
exuerent, atque Leucippum refragantem viderent, detraxerunt
ei vestes. Ita fraude et insidiis quas sibi struxerat
cognitis, jaculis eum petierunt. Atque is quidem ex
deorum voluntate hoc modo sublatus est. Daphne vero
Apollinem ipsam petentem conspicata admodum strenue
fugit, illo autem persequente, a Jove petiit ut ab humana
forma transmutaretur: atque aiunt eam in arborem
conversam esse, qu&#230; ab illa appellata sit daphne.</p>
<p>Phylarcbus tradit Amycl&#230; filiam, nomine Daphnen,
quum Apollinem, concumbere cum ipsa volentem, effugisset
et in plantam mutata esset, a deo honoratam esse
divinandique facultatem accepisse.</p>
                    </div>
<pb n="343"/>
                    
                    <div type="textpart" subtype="book" n="17">
                        <ab><title xml:lang="la">LIBER XVII.</title></ab>

<p n="34" >Sunt qui dicant, τὸν Κρόνον, sive, littera permutata,
τὸν Χρόνον, hoc est Tempus, C&#339;li esse filium: etenim e
c&#339;li motu tempus fit: in illius autem templum, ut ait
Phylarchus libro decimo septimo, et Menander primo,
neque femina, neque canis, neque musca introibat.</p>
                    </div>
                    
                    <div type="textpart" subtype="book" n="19">
                        <ab><title xml:lang="la">LIBER XIX.</title></ab>

<p n="35" >Phylarchus, libro decimo nono, Timosam ait, Oxyart&#230;
pellicem, omnes mulieres form&#230; pulchritudine superasse.
Dono miserat hanc rex Ægyptiorum Statir&#230;, regis uxori.</p>
                    </div>
                    
                    <div type="textpart" subtype="book" n="20">
                        <ab><title xml:lang="la">LIBER XX.</title></ab>

<p n="36" >Phylarchus vicesimo libro docet, quam singulari amore
elephas bellua dilexerit infantem. Scribit autem in hunc
modum: «Cum hoc elephante simul alebatur femina
elephas, quam Nic&#230;am vocabant; cui uxor Indi morieus
infantem suum triginta dies natum custodiendum apposuerat.
Tum mortua muliere, mirus quidam amoris affectus
bellu&#230; exstitit adversus infantem. Nec enim sustinuit
ut a se infans removeretur: et nisi pr&#230;sentem videret
parvulum, tristis erat. Igitur quoties lacte infantem
nutrivisset nutrix, inter pedes bellu&#230; illum in cunis posuit:
quod nisi illa fecisset, pabulo abstinebat elephas. Et
deinde per totum diem arundines sumens et stramina
adposita, dormiente infante, muscas ab eo abigebat: et
flente illo, proboscide cunas agitabat, eumque sopiebat.
Atque idem s&#230;pe etiam faciebat elephas mas.»
                        Quum Antigonus Megarensium urbem obsideret, femina
                        simul elephas, Nicæa nomine, cum uno de elephantis bellatoribus
                        versabatur. Et quum illius, qui elephantum aleret,
                        uxor infantem puerum ante mensem peperisset, eum
                        Nicææ elephanto, lingua utens Indica, quam elephanti
                        intelligunt, commendavit. Is autem puerulum diligebat,
                        et custodiebat, ex eoque proxime adjacente magnam voluptatem
                        capiebat; quum ploraret, oculos advertebat;
                        tum vero ab eo dormiente muscas abigebat, proboscide
                        ventilans arundinis ramum ex illis qui pro pabulo ei objiciebantur;
                        omnem vero cibum, nisi puer adesset, rejiciebat.
                        Nutrix igitur necesse habebat, posteaquam eum
                        lacte complevisset, elephanto curatori apponere; sin
                        autem, elephantus manifesta iracundia incitabatur, ac
                        nonnunquam ita, ut etiam mali aliquid minari et moliri<pb n="344"/>
                        videretur, Sæpe etiam quum vagiret infans, cunas, in quibus
                        jaceret, movebat; sicque eidem ex hoc motu oblectamenta
                        et solatia afferre studebat, ut facere solent nutrices:
                        qua in re elephantus agebat ut homo.</p>

<p n="37" >Phylarchus libro vigesimo Historiarum tradit ex India
radicem albam apportari, qua concisa et cum aqua
permixta pedes ungant: viros ea unctos concubitus
oblivisci atque eunuchis similes reddi: ob eamque rem
ungi qui adhuc adolescentuli sint, ac hos quidem usque
mortem non arrigere.
Scribit Phylarchus, Sandrocyttum, Indorum regem,
Seleuco (Nicatori) cum aliis donis medicamenta qu&#230;dam
stimulantia misisse, qu&#230; eam vim habebant, ut pedibus
subdita coeuntium, in aliis impetum veneris, qualis in
gallis est gallinaceis, excitarent, in aliis vero inhiberent.</p>
                    </div>
                    
                    <div type="textpart" subtype="book" n="21">
                        <ab><title xml:lang="la">LIBER XXI.</title></ab>

<p n="38" >Philippum narrat Theopompus, in Historiarum libro
quadragesimo quarto, Thrasid&#230;um Thessalum tyrannum
constituisse popularium, hominem exigui ingenii, sed
adulatorem maximum. At non adulator erat Arcadion
Ach&#230;us, de quo idem narrat Theopompus, et Duris quinto
libro Rerum Macedonicarum. Hic enim Arcadion, odio
ductus Philippi, sponte patrium solum vertit. Erat autem
vir inprimis ingeniosus; cujus multa scite dicta commemorantur.
Accidit igitur aliquando, ut, quum Delphis versaretur
Philippus, simul ibi adesset Arcadion. Quem conspicatus
Macedo, ad se vocavit, dicens: Quo usque fugies,
Arcadion? Et ille:
Donec ad eos pervenero, quibus ignotus Philippus.
Phylarchus vero, primo et vigesimo Historiarum libro,
scribit, arridentem ad hoc responsum Philippum ad c&#339;nam
vocasse Arcadionem, atque ita exstinctas esse inimicitias.</p>

<p n="39" >Paralus; Demosthenes Philippicis. Una triremium qu&#230;
ab Atheniensibus ad publica negotia dimittebantur, a
Paralo heroe quodam nomen accepit. Quique eam conscenderunt,
Parali appellati sunt, cujus muneris caussa quatuor
obolos ceperunt, et majorem anni partem domi traduxerunt.
Quin aliis e publico commodis gaudebaut, ut
Hyperides testatur in oratione contra Archestratidam.
Parali berois meminit Phylarchus quoque libro primo et
vigesimo.</p>
                    </div>
<pb n="345"/>

                    <div type="textpart" subtype="book" n="22">
                        <ab><title xml:lang="la">LIBER XXII.</title></ab>

                        <p n="40a">Phylarchus libro vicesimo secundo scribit, Ptolemæum
                            secundum, Ægypti regem, omnium principum præstantissimum,
                            et humanioribus disciplinis si quis alius eruditissimum,
                            importuno luxu ita mente captum fuisse et
                            corruptum, ut sempiternam sibi vitam fore somniaret, et
                            a se uno repertam esse immortalitatem jactitaret. At postquam
                            per plures dies articulari pedum morbo erat cruciatus,
                            ubi melius aliquanto se habens per specularia
                            quædam conspexit Ægyptios juxta flumen sparsim in
                            arena decumbentes, prandentesque, et cibum qui forte
                            adesset capientes: O me miserum, inquit, qui non sim
                            horum unus.</p>
                        
                        <p n="40b">Est etiam a multis celebratus in Illyriorum finibus locus,
                            cui Cylices nomen: apud quem est Cadmi et Harmoniæ
                            sepulcrum, ut Phylarchus tradit secundo et vicesimo
                            Historiarum.</p>
                    </div>
                    
                    <div type="textpart" subtype="book" n="22">
                        <ab><title xml:lang="la">LIBER XXIII.</title></ab>
                      
<p n="41">Phylarchus, tertio et vigesimo Historiarum libro, et
Agatharchides Cnidius decimo De Asia, etiam amicos
Alexandri immani luxuria usos esse scribunt. Quorum
unus fuit Agnon, qui aureis clavis confixas crepidas
calceosque gestabat. Clitus vero, cognomine Leucus,
quoties audientiam adeuntibus pr&#230;beret, purpureis tapetibus
inambulans colloquebatur cum his qui cum ipso
negotium haberent. Perdiccam et Craterum, exercitiorum
gymnicorum studiosos, sequebantur pelles stadii longitutudine,
sub quibus circumscripto loco in castris exercitabantur:
eosdemque magnus etiam numerus sequebatur
jumentorum, pulverem vehentium in pal&#230;str&#230; usum.
Leonnatum vero et Menelaum, venandi studiosos, aul&#230;a
stadiorum centum sequebantur, quibus circumsepientes
idonea loca, venationi operam dabant. Aureas vero platanos,
et auream vitem, sub qua sedentes saepe Persarum
reges responsa dabant, quarum racemi e smaragdis et
Indicis carbunculis aliisque omnis generis pretioslssimis
lapidibus erant confecti; has, ait Phylarchus, non tanti
fuisse pretii, quantus fuit sumtus qui quotidie apud
Alexandrum fiebat. Etenim tabernaculum ejus centum
lectis instructum erat, et quinquaginta aureis fulciebatur
columnis: pr&#230;tentaque lacunaria inaurata, variegato opere
sumtuose fabricata, superiorem partem tegebant. Circa
illud primum Pers&#230; intus stabant quingenti malophori
purpureis et flavis vestibus ornati: post hos sagittarii,
mille numero, partim flammea amicula gestantes, partim
hysgino tincta, multi etiam cyanea. Ante hos stabant argyraspides
Macedones quingenti. In medio tabernaculo
posita erat aurea sella, in qua sedens responsa dabat
Alexander corporis custodibus undique cinctus. Extra ta-<pb n="346"/>
    bernaculum in orbem dispositum erat stratorum elephantorum
    agmen et Macedones mille, Macedonica stola induti,
    deinde decem millia Persarum: et eorum qui purpuram
    gestabant ad quingentos erant numero, quibus eo
    cultu utendi potestatem dederat Alexander. Tot igitur
    amicis et ministris cinctum legem nemo audebat accedere
    tanta circumdatum majestate. lisdem temporibus per literas
    imperavit Alexander Ioniæ civitatibus, et Chiis
    piæcipue, ut purpuram sibi mitterent: voluerat enim
    omnes suos familiares purpura vestiri. Quibus lectis
    apud Chios literis qui aderat sapiens Theocritus, ait,
    nunc se intelligere quid sit quod Homerus dixerit,
    Prehendit hunc purpurea mors validumque fatum.</p>

<p n="42" >..... qui sane ne hoc quidem nosti (frequenter licet
Phylarchi feceris mentionem), in Ceorum oppidis nec
meretrices reperiri, nec tibicinas. Tum Myrtilus: Ubi
vero hoc dixit Phylarchus? nam totam illius perlegi Historiam.
Cui quum respondisset Cynulcus, Libro tertio et
vicesimo: Myrtilus ait......</p>
                    </div>
                    
                    <div type="textpart" subtype="book" n="25">
                        <ab><title xml:lang="la">LIBER XXV.</title></ab>

<p n="43" >Phylarchus Historiarum libro quinto [decimo] et vicesimo,
h&#230;c literis mandata reliquit «Laced&#230;monii ad phiditia
non conveniebant de patrio more. Quodsi quando
etiam convenirent, postquam legis caussa phiditiis paulisper
interfuissent, parabantur iis cum alia, tum stragula
et magnitudine tam pretiosa, et varietate tam egregie elaborata,
ut hospitum nonnulli, ad convivium vocati, vererentur
cubito inniti cervicalibus. Quique olim, si modo
umquam cubito inniterentur, per totam c&#339;nam nud&#230; lecti
spond&#230; continenter inniti debebant, hi utebantur nunc
luxuria, de qua dixi, et poculorum multorum expositionibus,
et ciborum varie paratorum appositionibus, ad h&#230;c
unguentorum exquisitissimorum, pariterque vinorum et
bellariorum. Et h&#230;c primum introduxerant ii qui paulo
ante Cleomenem regnum obtinuerant, Areus et Acrotatus,
aulicam aliquam opulentiam &#230;mulantes: sed hos deinde
nonnulli ex privatis, qui hoc tempore Spart&#230; vixerunt,
sua magnificentia et luxuria tantum superarunt, ut Areus
et Acrotatus frugalitate tenuissimos omnes ac simplicissimos
superiorum temporum superasse viderentur. Sed
Cleomenes, ut cognitione rerum et judicio, quamvis &#230;tate
juvenis, longe excellebat, sic et in victu moderatissimus
erat. Tantis enim iam rebus pr&#230;fectus, si quos ad sacrificandum
invitasset, eam eis speciem pr&#230;bebat, ut, qu&#230;
apud ipsos parari solerent, ea nihilo inferiora his, qu&#230;
apud illum essent, existimarent. Quum vero multi apud
eum legati adessent, numquam tamen tempestivius solito
c&#339;nam instrui jussit: et quinque lecti sternebantur, num-<pb n="347"/>
quam plures. Nulla vero pr&#230;sente legatione, tres lecti
sternebantur. Nec per convivii moderatorem edicebatur,
quis primus adsessurus esset aut accubiturus; sed, qui
&#230;tate maximus erat, primus ad lectos accedebat, nisi
quem ipse advocasset. Conspiciebatur vero utplurimum
cum fratre aut aliquo ex &#230;qualibus accumbens. Super
tripode stabat &#230;neus psycter et cadus, et scaphium argenteum
duas capiens cotylas, et poculum, guttus vero
&#230;neus. Potus vero non pr&#230;bebatur, nisi quis poposcisset
(ante c&#339;nam vero unum dabatur poculum), et plerumque
primo ipsi; deinde postquam ipse nutu poposcerat,
postulabant et alii. Fercula apposita erant super mensula
admodum vulgari: lances ita comparat&#230;, ut nec abundarent,
nec nimis parc&#230; essent, sed sufficerent omnibus,
neque convivarum quisquam aliquid desideraret. Nec
enim ita paice, ut in Phiditiis, excipi debere convivas existimabat
jusculo et carunculis: nec rursus ita in alteram
partem progrediendum longius, ut in vanum prorsus sumtus
fieret, et moderatus vivendi modus excederetur. Alterum
enim illiberale esse, alterum superbum judicabat.
Vinum autem paulo melius erat, quoties conviv&#230; aliquot
adessent. Dum c&#339;nabant, tacebant omnes: puer vero
adstabat mixtum potum tenens, pr&#230;bebatque poscenti.
Similiter etiam post c&#339;nam non amplius duobus cyathis
dabatur; idque pr&#230;bebatur ei qui adnuendo poposcisset.
Nullum umquam acroama comitabatur c&#339;nam: sed continenter
ipse cum unoquoque sermones miscebat, cunctosque
invitabat, ut vel audirent qu&#230; dicerent alii, vel ipsi
loquerentur: quo fiebat, ut omnes capti ejus amore discederent.»</p>

<p n="44" >Qui Mothaces apud Laced&#230;monios vocantur, ii liberi
quidem sunt homines, at non item cives Laced&#230;monii.
De his Phylarchus, quinto et vicesimo Historiarum libro,
h&#230;c scribit: «Sunt autem Mothaces coalumni Laced&#230;moniorum.
Quilibet enim ex filiis civium, prout fert res
eorum familiaris, alii unum, alii duo, nonnulli etiam plures
coalumnos sibi adsciscunt. Sunt igitur Mothaces , liberi
quidem, sed non cives Laced&#230;monii: participes autem
fiunt univers&#230; institutionis. Quorum unum fuisse
aiunt Lysandrum, cum qui Athenienses navali pr&#339;lio
superavit, ob virtutem civitate donatum.»</p>

<p n="45" >Phylarchus in quinto et vicesimo Historiarum libro
postquam dixit, legem esse apud Syracusios, qua caveatur,
ne auro sese ornent mulieres neve floridas gestent
vestes aut purpura pr&#230;textas, nisi qu&#230; se publicum esse<pb n="348"/>
prostibulum profiteatur: et aliam esse legem ne vir cultus
exterioris nimis studiosus sit neve vestimento exquisito
ac singulari utatur, nisi qui se m&#339;chari aut cin&#230;dum
esse profiteatur: item cautum esse, ingenua mulier ne
post occasum solis domo exeat, nisi adulterium admissura;
denique, ut ne interdiu quidem foras prodeat, nisi
venia impetrata a matronarum censoribus, et comite una
saltem pedissequa: h&#230;c pr&#230;fatus Phylarchus: «Sybabarit&#230;,
ait, quum ad luxum voluptatemque penitus sese
applicuissent, lege sanxerant, ut matronas fas esset ad
solennes festivitates invitare; utque hi qui ad sacras epulas
essent illas invitaturi, annuo ante spatio apparatum
facerent, ut satis digno, pro temporis spatio, facto apparatu
vestium reliquique ornatus, ita demum ill&#230; ad sacra
prodirent. Porro, si quis coquus aut obsoniorum artifex
singulare aliquod et eximium cibi genus invenisset, non
licitum esse alii eodem genere uti ante elapsum annuum
spatium, sed per totum id tempus uni inventori id licitum
esse, quo primus inventor etiam qu&#230;stum ex artis su&#230;
exercitio caperet, quo item alii excitarentur ad operam
dandam, ut alios in hoc genere superarent. Similiter lege
cautum erat, ne tributum penderent hi qui anguillas vel
venderent vel piscarentur. Pariterque, qui marina purpura
vestes tingebant, aut purpuram importabant, eos
immunes a tributis vectigalibusque esse voluerunt. Ad
extremum prorsus in contumeliam effusi, quum triginta
legati a Crotoniatis advenissent, omnes illos occiderunt,
et cadavera extra muros projecta bestiis permiserunt devoranda.
Atque hoc initium illis fuit malorum, accensa
divini numinis ira. Igitur, paucis post diebus, omnibus
illorum magistratibus una nocte idem visum oblatum est,
ut Junonem viderent in medium forum prodeuntem,
atram bilem evomentem. Atque etiam in ejus templo sanguinis
fons scaturivit. At ne tum quidem ab insolentia
destiterunt, donec omnes a Crotoniatis deleti sutit.»</p>
                    </div>
                    
                    <div type="textpart" subtype="book" n="28">
                        <ab><title xml:lang="la">LIBER XXVIII.</title></ab>

<p n="46" >Libro vigesimo octavo narrat Phylarchus, Antigoni
illius qui Epitropos (Curator) cognominatus est et qui
Spartam cepit, assentatorem fuisse Apollophanem, eum
qui dicere sit solitus, fortunam Antigoni alexandrizare.</p>
                    </div>
                </div>
                    
                    <div type="textpart" subtype="incerta" n="2">
                        <ab><title xml:lang="la">FRAGMENTA INCERT&#198; SEDIS.</title></ab>

<p n="47" >Fuit ea (fossa) lata cubitos sex, quatuor alta, longa<pb n="349"/>
    octo jugera, ut Phylarchus tradit: ut Hieronymus
    (Cardianus), minus.</p>

<p n="48"> <title>DE CHILONIDE.</title> Cleonymus Laced&#230;monius regii generis, qui multa pr&#230;clare
gesserat apud Lacedaemonios, uxorem duxit Chilonidem
genere sibi cognatam. Ab hac vero, quam vehementer
impatienterque amabat, despectus est: tota autem
tenebatur amore Acrotati filii regis. Etenim adolescentulus
amorem, quo eam amplectebatur, palam profitebatur,
ut eorum consuetudo in omnium ore esset. Cleonymus,
qui hanc rem graviter ferret et omnino non probaret Laced&#230;moniorum
mores, ad Pyrrhum abiit in Epirum eique
persuasit, ut Peloponnesum aggrederetur; facile enim se
urbes in ea sitas expugnaturos esse, si acriter bellum susciperent:
dixit etiam se jam elaborasse ut qu&#230;dam urbes
novis rebus studerent.
Pyrrhus, quum Laced&#230;monius Cleonymus eum adisset
et Laced&#230;monem invitaret, obsequutus est facile. Erat
Cleonymus hic ex stirpe regia, sed quod animum pr&#230; se
ferret violentum et imperiosum, cives neque ejus studiosi
erant, neque fidem ei habebant, verum regnum obtinebat
Areus. H&#230;c ei publica erat atque vetus cum civibus querela.
Jam uxorem formosam et famili&#230; regi&#230; Chilonidem
(vel Chelidonidem), Leotychidis filiam, Cleonymus grandior
natu duxerat. Qu&#230; Acrotati amore, Arei filii, deperiens, adolescentis
forma venusta, acerbas amanti marito juxtaque
infames pr&#230;buit nuptias. Neque enim civem latebat ullum
ab uxore eum fastidiri. Ita quum ad publicam domestica
accessisset &#230;gritudo, ira et animi dolore consultoribus
Pyrrhum Spartam attraxit. Habebat Pyrrhus peditum
quinque et viginti millia, equitum millia duo, elephantos
quatuor et viginti. Qu&#230; docuit statim moles apparatus
non Cleonymo Spartam, sed Peloponnesum sibi qu&#230;rere
Pyrrhum.</p>

<p n="49" >Phylarchus scribit juvenem aquilam, quam ceperat,
nutrivisse atque assuefecisse ut secum permaneret,
adeo ut et &#230;grotantis aliquaudo juvenis curam ageret,
atque laboranti adesset dextre, studio intentissimo.
Juvene autem mortuo, ad rogumque ducto,
aquila secuta est ejus elationem;
exusto autem hoc pyra, et ista simul exusta est.
Et una cum muliere aquila nutrita, commoritur,
desiderio hujus a cibo abstinens atque sic moriens.
Et Pyrrho, Epiri regi, crat
similis Lis aquila, qu&#230; gaudebat audiens,
si quis forte dixisset Pyrrhus Epirota.<pb n="350"/>
Et h&#230;c quoque mortuo Pyrrho commoritur
et esurie atque fame, desiderio illius.
Atque messorem qu&#230;dam aquila servavit a morte,
eo quod ipse servasset a dracone illam,
falce quum incidisset spiram fer&#230;.
Quum essent enim sedecim messores ibi,
iste missus aquatum. ut attulit aquam,
ex cantharo omnibus miscens, distribuebat vinum.
Ut autem qui miscuerat, bibiturus erat hoc,
illa cum strepitu volans fregit poculum,
conspicata serpentem, qui vomuerat, ut fit, in vas.
Ille autem conversus, velut retributionem hujus &#230;gre 
ilios mortuos videns intellexit causam. [ferens,
Puerum avium studiosissimum, Phylarchus memori&#230;
prodidit, aquil&#230; pullum, quem dono accepisset, vario et
multiplici cibo aluisse, et studiose diligenterque curasse.
Nam eum non tanquam rem ludicram alebat, sed tanquam
natu minorem germanum fratrem magna cum cura
fovebat. Quum autem progressu &#230;tatis mutua inter se
amicitia vehementer exarsissent, atque accidisset ut puer
laboraret, tum ei aquila assiduitate officii assidebat: quum
enim is quietem caperet, ipsa quoque quieti se dabat;
quum vigilaret, eadem assistebat; quum non ederet, ipsa
pariter cibum non admittebat: postea vero quam e vita
excesserat, ad monumentum sepulchri eum aquila prosecuta
est, postque, ubi crematus est, in medios rogos ipsa
se immisit.</p>

<p n="50" >Phylarchus scribit: «Quum nunquam antea nullibi
locorum Ægyptiaca faba aut sereretur, aut sata cresceret,
pr&#230;terquam in Ægypto, tamen regnante Alexandro,
Pyrrhi filio, prope Thyamin fluvium Thesproti&#230;, qu&#230; in
Epiro est, in palude quadam nescio quo casu eam esse
natam: et duobus quidem deinceps annis eam fructum
abunde peperisse, eumque ad maturitatem perduxisse;
sed postquam pr&#230;sidium ibi Alexander posuisset, quo
arcerentur non solum qui decerpere vellent, sed et qui
adituri modo essent locum, exsiccatam esse paludem,
ex eoque tempore non modo pr&#230;dictum fructum eam non
amplius tulisse, sed eam speciem pr&#230;bere istum locum,
ut numquam aquam ibi fuisse diceres. Simile quid (ait)
etiam prope Ædipsum (vel Ædepsum) usu venit. Nam
seorsum ab aliis aquis fons aliquis emicuit haud procul a
mari, gelidam aquam edens. Ex eo fonte bibentes &#230;gri
plurimum levabantur: quare etiam e longinquo adveniebant,
qui ista aqua uterentur. Itaque pr&#339;fecti Antigoni
(Gonat&#339;) regis rem diligentius administrare volentes, pecuni&#230;
nonnihil solvend&#230; imposuerunt bibentibus: ex
eoque tempore exaruit fons. Similiter in Troade, quum
salem Tragas&#230;um antea colligendi potestatem, quisquis
vellet, habuisset; postquam eo nomine vectigal exegit
Lysimachus, evanuit sal. Miratus rem rex, remisit tributum:
et renatus sal est.»</p>

<p n="51" >Quum igitur vellet Phylarchus Antigoni et Macedonum,
nec non Arati et Ach&#230;orum crudelitatem declarare, Mantinenses,
ait, postquam in hostium potestatem venissent,
maximas perpessos esse &#230;rumnas; et civitatem illam,<pb n="351"/>
    omnium Arcadicarum maximam atque antiquissimam,
    tantis conflictatam esse calamitatibus, ut Græcos omnes
    in curam et lacrimas ea res adduceret. Cupiens autem lectorum
    misericordiam commovere, et narratione sua illos
    afficere, mulierum amplexus commemorat, crines passos,
    mammas exsertas: ad hæc lacrimas et ejulatus qua virorum
    et mulierum, qua liberorum et senum parentum,
    qui nullo discrimine simul abducebantur.</p>

<p n="52" >Pr&#230;terea scribit idem Phylarchus: Aristomachum, Argivum
nobilissimo genere ortum, qui tyrannus fuerit
Argivorum, et tyrannis prognatum, postquam in potestatem
venisset Antigoni et Ach&#230;orum, Cenchreas abductum,
adeo cruciabiliter necatum fuisse, ut par iniquitas aut
crudelitas in neminem unquam mortalium fuerit admissa.
Deinde etiam hic more usus suo scriptor, voces quasdam
fingit, quas per noctem in ipsis tormentis ab eo editas
vicini audiverint: quorum alios, ait, ad facinus tam
impium stupentes, alios quia non crederent, multos quod
rem indigne ferrent, ad illam domum accurrisse.</p>

<p n="53" >Quo igitur pacto urbem Cleomenes ceperit, quomodo
incolumem servaverit, et ad Megalopolitanos continuo
Messenam tabellarios miserit, rogans, ut, patria absque
ullo damno recepta, consentire secum vellent, et consilia
miscere: h&#230;c quidem Phylarchus narravit, studio
commendandi magnanimitatem Cleomenis et moderationem
erga hostes. Item, quomodo Megalopolitani inchoatam
epistol&#230; lectionem perduci ad finem non siverint;
quin etiam tabellarios lapidibus prope obruerint: h&#230;c
quoque non pr&#230;termisit, rem hactenus persecutus. Quod
vero consequens erat et histori&#230; proprium, ut memorabile
generosumque Megalopolitanorum animum debito
testimonio ac laude merita afficeret, id pr&#230;termisit:
quamquam in promtu sane res fuerat.</p>

<p n="54" >In sequentibus Phylarchus scriptum reliquit, e pr&#230;da
urbis Megalopoleos sex talentorum millia ad Laced&#230;mo
nios rediisse; quorum duo millia, ex veteri consuetudine,
Cleomeni cesserint.Quis vero non magis adhuc miretur, quod idem scriptor
istis subjicit? Nam eodem loco ait: decem fere
diebus ante quam pugna pugnaretur, legatum a Ptolemæo
missum venisse, qui nuntiaret, pecuniam nolle
amplius Ptolemæum suppeditare, sed ad pacem cum
Antigono faciendam hortari: quod ubi accepisset Cleomenes,
constituisse eum, fortunam summæ rerum sibi
quam primum esse tentandam, prius quam de accepto
nuntio aliquid resciret exercitus, quoniam quidem spem
nullam ipse haberet, ex propriis opibus militi stipendia
posse se solvere. Atqui si circa tempus idem sex millium
talentorum compos est factus; vel Ptolemæum ipsum<pb n="352"/>
sumtibus superare poterat. Ad bellum vero cum Antigono
quod attinet, si vel trecenta solummodo talenta
receperat Cleomenes, facile illi fuit, sine ullo periculo
bellum. illud sustinere atque trahere.</p>

<p n="55" >Verum ubi senserunt id qui Agin ante interfecerant,
formidantes ne reverso ab exilio Archidamo luerent p&#339;nas,
acceperunt illum quidem in civitatem clam ingressum,
et reditum ejus adjuverunt: sed ilico interemerunt
eum, sive invito Cleomene, ut opinio est Phylarchi,
sive persuadentibus amicis, ut condonaret ipsis Archidamum.
Nam crimen maxima ex parte in illos recidit,
quod vim adhibuisse crederentur Cleomeni.</p>

<p n="56" >Proditionem quoque ait Phylarchus adhibitam, qu&#230;
Cleomeni potissimum intulerit cladem. Siquidem quum
Illyrios et Acarnanes clam Antigonus circuire, et circumfundere
alterum cornu quod frater Cleomenis ducebat
Euclidas, jussisset, mox ceteras copias ad pr&#230;lium instrueret:
contemplans ex specula Cleomenes, ut nusquam
conspexit Illyriorum et Acarnanum signa, metuit
ne qua illis Antigonus ad talem machinam uteretur. Accitum
Damotelem, qui insidiis curandis pr&#230;fectus erat,
animadvertere jussit et speculari quid a tergo et in ambitu
aciei ageretur. Quum Damoteles (quippe fama est
eum pecunia ante ab Antigono redemptum fuisse) dixisset
nihil laborandum de illis, qu&#230; recte haberent, sed
animum attendendum esse in eos, quos in fronte objectos
haberet, ut hos profligaret: habita ei fide, movit
in Antigonum, atque impetu Spartiatarum, quos circa
se habebat, impulit Macedonum phalangem, referentibusque
pedem ferme ad quinque stadia victor institit,
vi eos premens. Tum Euclida ab altero cornu circumvento,
constitit, et conspicatus periculum ejus, Actum
de te, carissime frater, inquit, actum est, vir strenue,
Spartiatarumque filiis pr&#230;clarum exemplum, et mulieribus
celebris. Ita interfecto Euclida, atque hostibus,
qui illum fuderant, impetum facientibus in suum cornu:
perculsos milites cernens et sustinere non valentes,
servavit se ipsum. Multos cecidisse mercenarios milites
ferunt, et demptis ducentis cunctos Laced&#230;monios, qui
sex millia fuerant.</p>

<p n="57" >Jam morbus quoque tentabat eum (Antigonum), in
gravem tabem et destillationem erumpens violentam Non
succubuit tamen huic malo: ceterum hactenus restitit
molestiis interioribus, ut in maxima victoria atque ingenti
barbarorum strage expiraret gloriose: ut verisimile
est et perhibet Phylarchus, vociferationibus in pr&#230;lio pul
monem dirupit. In ludis narrabant clamantem pr&#230; l&#230;titia
post victoriam, O faustum diem, vim sanguinis effudisse
atque acri febre correptum exspirasse.</p>

<p n="58" >Romph&#230;a est telum barbaricum, ut Phylarchus tradit.</p>
<pb n="353" />

<p n="59" >Similia Polybio Phylarchus quoque narravit (de Arato
Macedones Cleomenis invidia arcessente).</p>

<p n="60" ><title>DE PHAYLLO.</title> Narrat Phylarchus: Phayllus tyrannus Aristonis Æt&#230;orum
pr&#230;fecti uxorem amabat. Is per internuntium ad
eam missum auri et argenti magnam vim se daturum pollicitus
est, dixitque eam non frustra ab ipso petituram
esse, si quid desideratura esset. Illa vero magno desiderio
monilis tenebatur, quod in templo Minerv&#230; Προναίας
depositum erat, et Eriphyles fuisse ferebatur: dignam
se habebat qu&#230; hoc munus acciperet. Phayllus autem et
reliqua anathemata abstulit Delphis et monile: quod in
Aristonis domum delatum aliquamdiu gestabat ejus uxor
valde celebratum (vel valde gloriabunda); deinde vero simile
quid ei accidit ac quod Eriphyl&#230; acciderat. Minor
enim natu filius ejus furore abreptus domum incendit
matremque simul cum plerisque opibus exussit.</p>

<p n="61" >Hippobotus et Sotion ipsius (Timonis) auditores
fuisse tradunt Dioscoridem Cyprium et Nicolochum
Rhodium Euphranoremque Seleucium et Praylum e Troade,
qui adeo constanti animo fuit, ut tradit Phylarchus
in Historiis, ut pateretur se injuste veluti proditorem cruciari,
cives ne verbo quidem dignos judicans.</p>

<p n="62" >Colophonii, ut narrat Phylarchus, durum initio vit&#230;
institutum secuti, postquam inita cum Lydis amicitia et
societate ad luxuriam deflexerunt, in publicum prodibant
coma aureo ornatu studiose instructa, quemadmodum
etiam Xenophanes dixit:
Stultitias a Lydis edocti inutiles,
quo illi tempore odiosum imperium tenuerunt:
prodibant in forum purpureis vestiti palliis,
haud pauciores quam mille omnino:
gloriantes ornari comis venuste compositis,
exquisitis odore unguentis madentes.
Adeo vero in voluptates et intempestivam temulentiam
erant effusi, ut nonnulli illorum nec orientem solem nec
occidentem umquam viderint. Legemque tulerunt, qu&#230;
etiam nunc observatur, ut tibicin&#230; et cantatrices et alia
ejus generis acroamata mercedem acciperent a mane usque
ad meridiem, et quoad lucern&#230; accenderentur: ab illo
vero tempore reliquam noctem potando et inebriando
se transigebant.</p>
<pb n="354" />

<p n="63" >Phylarchus communiter omnes Gr&#230;cos, priusquam
in bellum exirent, sacrificare hominem tradit consuevisse.</p>

<p n="64" >De reliquiis (Themistoclis) non est addenda fides Andocidi,
qui in libro ad amicos scribit pervestigasse reliquias
ejus et dissipasse Athenienses. Mentitur enim id, quo
principum factionem incendat in populum. At Phylarchus
quasi in trag&#339;dia excitans machinam, Neoclem quendam
ac Demopolin, Themistoclis filios, inducit, eoque movere
animos et incitare nititur, quod nemo est tam indoctus
qui fictum esse ignoret.</p>

<p n="65" >In Arcadia Pytheam et Demosthenem memorat Phylarchus,
dum hic pro Gr&#230;cis, ille verba fecit pro Macedonibus,
ad mutua progressos convitia fuisse. Perhibetur
Pytheas dixisse, Ut domum, in quam lac asininum inferatur,
omnino laborare aliquo morbo arbitramur; ita urbs
non posse fieri quin &#230;grotet quam legatio adeat Atheniensium.
Demosthenem vero retorsisse exemplum hisce verbis,
Et lac asininum ad sanitatem inferri, et ad salutem
&#230;grotantium adesse Athenienses.</p>

<p n="66" >Mensis Thargelion fuit manifeste barbaris infaustus.
Alexander Persarum regis pr&#230;fectos hoc mense superavit
ad Granicum. Ejusdem mensis die vigesimo quarto Carthaginienses
in Sicilia c&#230;si a Timoleonte sunt: quo die
ejusdem mensis et Troja putatur capta, ut Ephorus,
Callisthenes, Damastes et Phylarchus auctores sunt.</p>

<p n="67" >Phylarchus scribit, Clitore fontem esse, e quo qui biberint,
odorem vini non amplius tolerare.</p>

<p n="68" >Phylarchus sane refert, Thibios, qui olim circa Pontum
habitaverunt, non infantibus modo, sed adultis etiam
exitium attulisse: obtutu enim eorum, spiritu ac sermone
affectos, tabuisse et &#230;grotasse. Idque senserunt, ut apparet,
qui servos illis permixtos indeque emtos educebant.</p>
<pb n="355" />

<p n="69" >Calculos in pharetra.] Auctor est Phylarchus Scythas
cubitum ituros pharetram afferre, et si feliciter dies processisset,
album immittere calculum solitos; sin secus,
infaustaque accidissent, nigrum. Ubi vero vita quis decesserat,
pharetram proferebant, calculosque numerabant.
Quorum si candidi plures essent reperti, felicem
pr&#230;dicabant mortuum. Indeque natum proverbium de
felici die, e pharetra exsistere. Menander quoque in Leucadia
felicem diem candidum nominatum ait.</p>

<p n="70" >Bosporus quasi bovis trajectus: appellatus est enim ab
Io Cadmi filia. Juno enim zelotypia impulsa oestrum ei
immisit; h&#230;c vero instimulata ut vitula ad illum locum pervenit,
ut ait Dionysius: Ad Bospori Thracii ostium, quem
olim Io ex Junonis consilio tranavit ut vitula. Phylarchus
autem ait: «Qui trans Pontum Euxinum habitabant, erant
agricultur&#230; imperiti, qui vero citra incolebant, ejus periti
erant; quare h&#230;c pars appellabatur Bosporus, quod in ea
sementis fiebat.» Nonnulli freta angusta Bosporos appellari
dicunt; vel quod olim qui in ripam ulteriorem transvehi
volebant, rates struebant, iisque boves jungebant.</p>

<p n="71" >His peractis rebus Alexander M. trajecit in Asiam, viatico
instructus, ut Phylarchus prodidit, triginta dierum,
ut vero Aristobulus, septuaginta talentis.</p>

<p n="72" >Καθώς (sicut); Gaius quidam Arethusius grammaticus
dicit hanc vocem esse probatam: ea enim uti Phylarchum.</p>

<p n="73" >Chlamys et chl&#339;na differunt, ut abunde demonstravit
Didymus in Commentariis ad librum secundum Iliadis...,
ubi adducit Aristotelem, Phylarchum, Polemonem ad probandum,
voces istas multum differre.</p>

<p n="74" >Serpentem Œcurin (domum custodientem): Minerv&#230;
Poliadis custodem; et Herodotus quidem unum serpentem
in illo sacrario esse narrat; Phylarchus vero duos
ibidem esse tradit.</p>
<pb n="356"/>

<p n="75" >Coi contrarium faciunt, ut narrat Macareus tertio
libro Rerum Coacarum. Nam, quando Junoni sacra
faciunt, servis non licet ad epulas accedere: quare etiam
Phylarchum, ait, dixisse:
Nisyrii soli quidem liberi sacris operantur
apud illos homines: soli, inquam, liberi:
servorum vero nullus ingreditur, ne minimam quidem.</p>

<p n="76" >Phylarchus ait duas esse Furias, duoque Athenis reperiri
earum simulacra; Polemo vero eas esse tres dicit.</p>

<p n="77" >Phylasii, Phyl&#230; pagi incol&#230;: Phyle enim pagus est
Œneidis tribus. Menander Phylen esse vicum putat,
Philarchus [lege Philochorusl castellum esse dicit.</p>
                    </div>
                    
                    <div type="textpart" subtype="incerta" n="3">
                        <ab><title xml:lang="la">FRAGMENTA MYTHOLOGICA.</title></ab>
                   
<p n="79" >Per Palladium intelligit Trojanum: hoc enim Demophon
Diomedi eripuit et in urbem transportavit: quod
innuit Lysias in oratione pro Socrate contra Polycralem.
Dixerit etiam de multis aliis Palladiis, de eo, quod Alcamenes
autochthon consecravit, deque illis qu&#230; a pontibus
nomen invenerunt, ut Pherecydes et Antiochus narrant,
et de iis qu&#230; in Gigantum pugna de c&#339;lo demissa sunt,
ut Phylarchus in libro de legibus non perscriptis. Palladia
vocabant secundum Pherecydem simulacra de c&#339;lo
in terram lapsa: πάλλειν enim pro βάλλειν (jacere) dicebant.</p>
<pb n="357" />

<p n="80" >Contemnendus etiam Phylarchus, qui scribit primum
ex India Bacchum adduxisse boves duos, quorum Apis
alter, alter Osiris sit dictus: ceterum Sarapin esse nomen
ejus qui Universum ordinet atque ornet, quod voce σαίρειν
quidam exprimunt: sunt enim h&#230;c Phylarchi absurda.
Multa absurdiora sunt qu&#230; quidam dicunt...</p>

<p n="81"> <title>DE DIM&#338;TA</title>. Narrat Phylarchus: Fertur Dim&#339;tas in matrimonium
duxisse Tr&#339;ezenis fratris filiam Euopin; quum vero animadvertisset,
eam ob vehementem amorem cum fratre
consuescere, indicasse id Tr&#339;zeni; illa tum ob timorem
et pudorem se ipsam suspendisse, multa antea mala imprecata
ei qui hujus calamitatis sibi fuisset caussa; Dim&#339;tas
vero non multo tempore post incidisse in mulierem
specie valde pulchram ex mari fluctibus ejectam, cum
eaque cupiditate incensus congressus esse; ejus autem
corpus quum ob temporis longinquitatem marcescere c&#339;pisset,
magnum ei tumulum exstruxisse, atque quum ne
sic quidem dolor remitteret, sibi ipsi mortem dedisse.</p>

<p n="82" >Phylarchus Thetidem ait in Olympum ad Vulcanum
venisse ab eoque petiisse, ut Achilli arma faceret: hunc
fecisse id quidem, sed Thetidis amore captum dixisse, se
ei non daturum esse arma, nisi cum ipso concubitura
esset: eam hoc pollicitam esse, voluisse tamen antea
arma induere, ut videret, si apta essent Achilli, se eadem
cum Achille esse statura dicentem. Quod quum Vulcanus
concessisset, Themidem armis instructam fugisse;
illum vero quum non posset Thetidem prehendere, arripuisse
malleum, eoque (conjecto) Thetidem vulnerasse in
talo; hanc deinde male se habentem in Thessaliam se
contulisse et sanatam esse in urbe, qu&#230; ab ea Thetideum
vocata est.</p>

<p n="83" >Quum Antigone se suspendisset, Peleus Phthiam profectus
est, atque Thetidem curru vehens equis illis, quos
a Neptuno acceperat, juncto, Pharsali Thetideique sedem
constituit, qu&#230; urbs nomen habet a Thetide secundum
Phylarchum, quod armis instructa Vulcanum fugit, non
satiato ejus amore, vulnerata autem ab eo malleo in pede
in Thessaliam profecta, Thetidei, quod ab ea nomen accepit,
sanata est.</p>
                    </div>
			</div>
            
		</body>
	</text>
</TEI>